{"name":"Change in topic","tagline":"Herman sJana","body":"<h1>Change in topic</h1>\r\n<p><a href=\"http://lifes-new-facts.github.io/Bachelorpaperofniet/\" title=\"Bachelor paper\" rel=\"bookmark\"><time class=\"entry-date\" datetime=\"2014-02-19T18:52:31+00:00\">Bachelor paper</time></a>, 14 maart 2014</p>\r\n<div class=\"entry-content\">\r\n\r\n<p>Helaas ontdekte ik tijdens mijn voorbereidend opzoekingswerk dat er reeds een werk bestond rond het Japanse zwaard. Graag had ik de smeedstijl willen uitwerken maar na een korte trip naar de Oost-Aziatische bibliotheek, om te kijken of er hiaten waren in dit reeds bestaande werk waar ik me dan eventueel wel op kon focussen, kwam ik al snel tot de conclusie dat deze licentiaatsthesis zeer compleet was. De smeedstijl, zwaardvariaties, versieringen, enzovoort waren besproken in dit werk. Dit bracht mij tot het besluit dat ik een nieuw thema moest kiezen om rond te werken. Ik zou me eventueel op andere wapens kunnen focussen zoals de speer, de boog of zelfs de sai. Tijdens mijn speurtocht naar een interessant thema had ik echter al gemerkt dat er over de sai weinig informatie te vinden was, en de speer en boog vond ik persoonlijk minder interessant om uit te werken. </p>\r\n\r\n<p>Toch had ik graag bij mijn origineel 'samoerai' onderwerp willen blijven. Na een korte speurtocht ontdekte ik een mogelijke nieuwe optie: het harnas. Mogelijke invalshoeken kunnen dan zijn: Hoe werden deze harnassen vervaardigt? Welk materiaal werd hiervoor gebruikt? Hoe is dit proces geëvolueerd? Is er een symboliek achter de verschillende harnassen en hun gebruik?</p>\r\n\r\n<p>Bewapend met deze invalshoeken kon ik gerichter zoeken naar informatie. Al snel kwamen een aantal Japanse termen naar boven, zoals 武士 (ぶし), 武士の装い (ぶしのよそおい), 武具 (ぶぐ), 兜/冑(かぶと)enzovoort. Ook het aantal resultaten viel goed mee waardoor ik van mening was dat dit nieuwe onderwerp schrijfbaar zou zijn maar enkel verder onderzoek kan dit uitwijzen. Al snel kom ik tot een volgende vraag, is het zinvol om dit onderwerp zo breed te houden, of kan ik me verder focussen op bepaalde delen? De helm bijvoorbeeld, ook wel kabuto genoemd, lijkt ook een onderwerp te zijn dat veel diepgang kan hebben. Misschien moet ik aan dit thema gewoon enkele hoofdstukken wijden, eerder dan hierover een op zich staand onderzoekswerk te schrijven. </p></div>","google":"","note":"Don't delete this file! It's used internally to help with page regeneration."}